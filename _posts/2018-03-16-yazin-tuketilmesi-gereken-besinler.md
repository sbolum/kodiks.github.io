---
layout: post
title: Yazın Tüketilmesi Gereken Besinler
summary: Restoran ve Kafe Menülerinde de bu Yiyecekleri Sorunuz!
date: 2018-03-16 09:00:00
image: "/assets/img/blog/blog9.png"
author: "Adisyo"
categories: ["Sosyal Medya"]
tags: [Dijital Pazarlama, Sosyal Medya, Restorant, Kafe, Adisyon]
permalink: /blog/:title
---
### Restoran ve Kafe Menülerinde de Bu Yiyecekleri Sorunuz! İşte Yazın Tüketilmesi Gereken Besinler

Yumurta, yulaf, ceviz, hurma, karpuz… Sıcak havaların yol açtığı su kaybı ve 
bitkinliğe karşı iyi gelen besinleri tüketerek yaz mevsimini rahat bir şekilde 
geçirebilirsiniz. Özellikle kafelerin menülerinde, bu besinleri içeren birçok 
seçenek bulabilirsiniz.

Bir yandan sıcak hava, yüksek nem oranı diğer yandan ofislerde ve araçlarda 
sürekli açık olan klimalar… Beslenme rutininize dikkat ederek yaz mevsimini 
rahat bir şekilde geçirebilirsiniz. Peki neler tüketilmeli, nasıl tüketilmeli?

### CEVİZ

En az balık kadar omega 3 kaynağı olan ceviz, konsantrasyon eksikliğine karşı 
bire bir. Üstelik tok tutar, iştahınızı dengelemenize yardımcı olur. Yaz 
sıcaklarında daha dinç hissetmek, işlerinizin başında olmak istiyorsanız 
günde 3–4 tane ceviz tüketmeniz yeterli. Ayrıca iş yerinde, öğle arasında, 
tulum peynirli/ cevizli bir salataya ne dersiniz? Yanında asitli içecekler 
tüketmeden gönül rahatlığıyla yiyebilirsiniz.

### SÜT VE YOĞURT

Su kaybı yaşamamak için süt, yoğurt, ayran gibi proteinli, kalsiyumlu 
besinlere ağırlık verin. Ana yemeğin yanında ayran içebileceğiniz gibi cacık da 
tercih edebilirsiniz. Ağır tatlılar yerine de bir top dondurma yiyebilirsiniz. Süt 
ürünlerinde yarım yağlı alternatifler olduğunu da hatırlatalım.

YULAF

Menülerinde yulaf ağırlıklı atıştırmalıklara, hatta yulaf/ yoğurt/ tarçın, yulaf/ 
süt/ meyve karışımlarına yer veren kafeler, kahve zincirleri var. Yulaf, 
bilindiği üzere bitkisel proteinler, lif ve B vitaminleri yönünden zengin. 
Dolayısıyla stresli bir iş hayatı için en önemli besinlerden biri. Konsantrasyonu 
artırıcı özelliği olduğu da biliniyor. Kan şekerini dengelemeye yardımcı. 
Yalnızca kahvaltılarda değil, ara öğünlerde de tüketilebilir. Bu arada “tarçın”a 
da büyük bir parantez açalım. Süte ve yoğurda çok yakışan tarçını 
mutfağınızdan eksik etmeyin. Kafe ve restoranlarda yalnızca sahlep içerken 
aklınıza gelmesin, garsonunuzdan ısrarla isteyiniz!

### MEYVELER

Sanırız, sevmeyen yoktur! Yaz aylarının en lezzetli meyvesi, karpuz… Ayrıca 
yeşil erik ve yeşil elma da uzmanların tavsiye ettiği meyveler arasında. 
Susuzluğa karşı bire bir. Kan şekerini dengeliyor, tatlı krizlerini önlüyor. Muz, 
incir, üzüm gibi kalorisi daha yüksek olan meyveleri tüketirken dikkat! Kilo 
alabilirsiniz.

YUMURTA

Protein kaynağı olan yumurta, yaz sofralarından eksik olmamalı. İster 
kahvaltıda ister omlet ya da menemen olarak öğle veya akşam yemeklerinde 
tüketin! Kendinizi uzun süre tok hissedeceksiniz.

### HURMA

Çöl sıcaklarını hatırlayın… Çölde susuzluğu gidermek için en önemli besin: 
Hurma. Biz neden tüketmeyelim! Kan şekerini dengeliyor; potasyum, 
magnezyum, demir açısından da zengin. Kahvenin yanında tatlı değil de iki 
adet hurma yemeyi deneyin. Tatlı isteğinizi bastıracak.

### SALATALIK

Yaz aylarında bolca su içilmeli. Bu kuralı 7’den 70’e herkes öğrendi. Yoğun su 
içeren sebzeler de çok yararlı. Bunların başında salatalık ve semizotu geliyor. 
Potasyum, magnezyum ve lif içerdikleri için de tok hissetmenizi sağlıyor, bu 
sebzeler… Özellikle et yemeklerinin yanına cacık sipariş edebilirsiniz. Hele ki 
semizotu! Başlı başına bir öğün. Yemeğini tercih etmeyenler, yoğurtlu 
semizotunu denemeli.

### ÇÖREK OTU

Hazımsızlığa karşı önerilen çörek otu; demir, potasyum, magnezyum, 
selenyum, çinko ve fosfor gibi vitamin ve minerallerden zengin… Kan şekerini 
dengeleyici. Üstelik yoğurda, salata ve meyvelere de çok yakışıyor. Evinizde 
de bulundurabilirsiniz, yemek yemeye gittiğiniz kafe ve restoranda da 
siparişinize ekleyebilirsiniz.

