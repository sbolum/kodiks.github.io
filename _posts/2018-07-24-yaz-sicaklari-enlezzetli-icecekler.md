---
layout: post
title: Yaz Sıcakları İçin En Lezzetli İçecekler
summary: Sıcakları Bertaraf Edecek Enfes Yaz İçecekleri
date: 2018-07-24 09:00:00
image: "/assets/img/blog/blog8.png"
author: "Adisyo"
categories: ["Sosyal Medya"]
tags: [Dijital Pazarlama, Sosyal Medya, Restorant, Kafe, Adisyon]
permalink: /blog/:title
---
### Sıcakları Bertaraf Edecek Enfes Yaz İçecekleri

Yaz mevsiminin en güzel yanı meyve ve sebze çeşitliliği… Böyle olunca da 
karşımıza pek çok lezzetli içecek alternatifi çıkıyor. Restoran ve kafelerin 
menülerini şenlendiren bu içecekler, çok da sağlıklı

Şöyle buzlu bir şeftali çayı olsa da içsek! Ya da çilekli milkshake? Yaz 
sıcaklarında, soluklanmak için oturduğunuz kafe veya restoranların 
menülerinde “sağlıksız” içeceklere yönelmeden önce bu özel alkolsüz 
içecekleri de deneyebilirsiniz. Hepsi lezzet garantili…

### Şekersiz Limonata ve Diğer Limonata Çeşitleri

C Vitamini ve antioksidanlar açısından son derece zengin. Çoğu mekanda 
şekersiz limonata olmayabilir ama “şekerli” çeşitlerinin de ne kadar şeker 
içerdiğini sorabilirsiniz. Ayrıca limonatanın karpuzlu veya çilekli çeşitlerini de 
denemeniz tavsiye olunur! Karpuz, A vitamini kaynağı; bağışıklık sistemi ve 
kalp/damar sağlığı açısından da ilk akla gelen meyvelerden. Üstelik karpuzlu 
limonata, limonun ekşiliğinden yakınanlar için de iyi bir alternatif olabilir.

### Çilekli Milkshake

Çilek/ süt, bazen de dondurma ve tarçının enfes bir karışımı olan bu içecek, C 
vitamini kaynağı. Çilek aynı zamanda kalp damar sağlığı, LDL kolesterol 
düzeyini düşürmesi açısından da önemli bir meyve. Küçük bir not düşelim: 
Mayıs/ haziran ayları, tam da kiraz mevsimi! Bu arada milkshake’in 
“nutella”lı gibi farklı çeşitleri de var ama kalorisinin yüksek olduğunu 
hatırlatalım.

### Buzlu Şeftali Çayı

Şeftali, biraz kuru üzüm ve su ile hazırlanıyor. Elde edilen karışıma çay demi 
ekleniyor. Buz gibi, üzerinde nane yaprağı ile servis ediliyor. Şeftalinin 
yararlarına kısaca değinmek gerekirse… Diyabet ve kalp hastalıklarıyla 
mücadelede etkili. Ayrıca cilt ve göz sağlığı, bağırsak ve mide sorunları için de 
öneriliyor. Kansızlık sorunu yaşayanlar da tüketmeli.

### Soğuk Kahve

Nescafe, soğuk süt, toz şeker ve vanilyalı dondurma ile hazırlanıyor. Diyet 
yapanlar için önerilmiyor ama şekersiz de isteyebilirsiniz. Eğer sıcak kahveyi 
sade/ şekersiz içebiliyorsanız, soğuk kahvenin de çok şekerli olması 
gerekmiyor. Buz ve üzerine krem şanti ile servis ediliyor ama kalori hesabı 
yapanlar, krem şanti/ ekstra krema ile servis edilmemesini isteyebilir.

### Smoothie

Birçok çeşidi var. Kavunlu ve çilekli smoothie içmediyseniz, mutlaka deneyin! 
Çilek, süt, yoğurt ve dondurma ile hazırlanıyor. Bol buzlu servis ediliyor. 
Çileğin yararlarından “milkshake”te söz etmiştik, biraz da kavunun yararlarını 
sıralayalım: A, B, C, E ve K vitamini içeriyor. Sindirimi düzenliyor, bağışıklık 
sistemi ve kalp/ damar sağlığı üzerinde de olumlu etkileri olan bir meyve. 
Smoothie olarak tükettiğinizde de çok seveceksiniz.

### Ayran

İşte en güzel yaz içeceği! Salatalıklı/ naneli/ fesleğenli çeşitleri de var. Maden 
suyu ile karıştırmak mümkün. Ayran, aynı zamanda tokluk süresini uzatıyor. 
Sıvı ihtiyacını karşılayan, sağlıklı bir içecek.

### Maden Suyu

Taze sıkılmış domates suyu ve nane yapraklarıyla denediniz mi? Eğer sade 
maden suyundan hoşlanmıyorsanız, işte size güzel bir seçenek. Limon ya da 
limon suyu ilave ederek tatlandırabilirsiniz. Aynı şekilde “su” da çeşitli meyve 
ve sebzelerle tatlandırılabilir; birkaç üzüm, dilimlenmiş salatalık gibi… Hem 
sağlıklı hem de lezzetli.
