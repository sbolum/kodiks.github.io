---
layout: post
title: Michelin Yıldızı Nedir? Michelin Yıldızlı Şefler
summary: Michelin Yıldızı Nasıl Alınır? Michelin Yıldızlı Şefler Kimlerdir?
date: 2018-08-08 09:00:00
image: "/assets/img/blog/blog6.png"
author: "Adisyo"
categories: ["Sosyal Medya"]
tags: [Dijital Pazarlama, Sosyal Medya, Restorant, Kafe, Adisyon]
---
### Michelin Yıldızı Nasıl Alınır? Michelin Yıldızlı Şefler Kimlerdir?

Aylar öncesinden rezervasyon alan, yeme-içme meraklılarıyla dolup taşan 
restoranlar ve onların Hollywood yıldızları kadar ünlü şefleri… “Michelin 
Yıldız”ı nedir? Michelin yıldızlı restoranları ve şeflerini derledik

Michelin, 1850’li yıllarda kurulan bir araç lastiği markası. Bu araç lastiği 
markası nasıl oluyor da lezzet değerlendirme otoritesine dönüşüyor? Önce 
tarihin tozlu sayfalarını biraz karıştıralım.

Andre Jules ve Edoudard Michelin kardeşlerin kurduğu Fransız lastik şirketi 
Michelin’in satışları düşünce pazarlamacılar çareler aramaya başlıyor. Ortaya 
şöyle bir fikir çıkıyor: Yol üzerindeki restoran ve kafelere, ziyaretçilerin 
dikkatini çekmek için bir rehber hazırlayalım… Rehbere; otomobil 
tamircilerinden haritalara, lastik satış merkezlerinden benzin istasyonları ve 
otellere kadar her şey giriliyor; restoran önerileri dışında! Çünkü hedef belli: 
Kara yolu seyahatinin cazibesini ve tabii ki lastik satışlarını artırmak.

### En Yüksek Seviye “3 Yıldız”

Rehber dağıtılmaya başlanıyor, ilk kopya ise 35 bin adet. Kısa bir zaman sonra 
restoran önerileri de talep ediliyor ve restoranların da rehbere eklenmesine 
karar veriliyor. Bu “kırmızı” renkli kitaplar o gün bugündür aynı renkte. Sonra 
da “yıldız”lar verilmeye başlanıyor. Yıldız puanlaması, üç seviyede 
tasarlanıyor. En yüksek seviye, üç yıldız. Her yıldız bir yıl süreyle geçerli 
olmaya başlıyor, hemen 3 yıldız alınabileceği gibi yavaş yavaş yükselmek de 
mümkün… Bir yıldız, “Alanında çok iyi bir restoran” demek. İki yıldız, “Öyle 
mükemmel bir yemek ki kesinlikle rotanızı değiştirmenize değecek” anlamına 
gelirken üç yıldız, “Fevkalade bir mutfak, özel bir yolculuğa değer” anlamını 
taşıyor. Kısacası yıldızın şeflere değil, mekanlara verildiğini eklemekte yarar 
var çünkü sadece yemekler değerlendirilmiyor; servisten temizlik kurallarına 
her detay puanlamayı etkiliyor.

Yıldız alan şef, ününü katlıyor; restoranı ziyaretçi akınına uğruyor. Şefin
kaybetmediği sürece- yıldızı olunca da hangi işletmeye giderse gitsin o artık 
“yıldızlı şef” olarak ününü koruyor. Michelin Rehberi Direktörü Jean Luc 
Naret’e göre 3 Michelin Yıldızı’na sahip olan restoran ve otellerin gelirinde 
yüzde 30’luk bir artış gerçekleşiyor. Yıldız kaybedenler, zarar edebiliyor. 
Yıldızını kaybeden bir restoran yüzde 30 veya yüzde 40’lık oranda gelir kaybı 
yaşıyor ki bu ciddi bir rakam.

Her yıl teftişe geliniyor ve gerekli şartları yerine getirmeyenlerin ellerinden 
yıldızları alınıyor. Yıldızı kaybetmek de bazı şefler için bir yıkım demek. 1996 
yılında Şef Alain Zick ve 2003’te Bernard Louseau yıldızlarını kaybettikleri 
için intihar ediyor!

###  Michelin Yıldızını Kim Ya da Kimler Veriyor?

Bir şef ve restoran için bu denli önemli olan “yıldız”ları kimler veriyor? 
Değerlendirme nasıl yapılıyor? Michelin tarafından seçilen gurmeler, büyük 
bir gizlilik içerisinde yıldızları belirliyor. Aynı restoran, birkaç uzman 
tarafından değerlendiriliyor ve çalışanların hiçbirinin bu puanlama 
aşamasından haberi olmuyor. Neler baz alınıyor? Sadece yemekler değil; 
işletmenin hizmet kalitesi, temizliği, sunum şekilleri de göz önünde 
bulunduruluyor.

Dünya genelinde “Michelin Yıldızı”na sahip tek yıldızlı 349, iki yıldızlı 81 ve 
üç yıldızlı 50 restoran olmak üzere toplamda 480 restoran olduğu biliniyor. 
Japonya, 32 adet 3 yıldız; 61 adet 2 yıldız ve 224 adet 1 Michelin yıldızlı 
restoranlarıyla bu alanda en çok yıldıza sahip ülkelerden. Fransa, Almanya ve 
ABD de bu yarışın içinde.

###  Michelin Yıldızlı Restoranlar ve Ünlü Şefler

En dikkat çeken Michelin Yıldızlı restoranları şöyle sıralamak mümkün:

İskandinav mutfağından en özel lezzetleri sunan Kopenhag’daki Noma (Şef Rene Redzepi).

Şef Alain Ducasse’nin kendi adını taşıyan restoranı Alain Ducasse at The 
Dorcheste. Fransız mutfağının en iyi temsilcilerinden. Londra’da The 
Dorchester Oteli’nin içerisinde yer alıyor.

Şef Heston Blumenthal ve The Fat Duck. İngiltere’nin Bray kentinde. Deniz 
ürünleriyle ünlü.

İngiltere Berkshire’da yer alan The Waterside Inn. İki kardeşin imzası var. 
Fransız mutfağı.

California Napa Vadisi’ndeki Şef Thomas Keller’ın 2005’te 3’üncü Michelin 
Yıldızı’nı elde eden restoranı, The French Laundry.

Üç kardeşin sahibi olduğu İspanya’daki El celler de Can Roca. Katalan
Mutfağı.

Restaurant Gordon Ramsay, televizyon ekranlarından da tanınan Şef 
Gordon Ramsay’in sahip olduğu bir işletme. Ünlü şefin 14 restoranı var. 
Londra’da Fransız mutfağı meraklılarını ağırlıyor.

ABD’nin 3 Michelin Yıldızlı restoranlarından biri olan Alinea.

Türkiye’de ise henüz Michelin rehberlerini göremiyoruz çünkü bu ünlü 
rehber, yıldızı olan ülkelerde dağıtılıyor. Ülkemizde Michelin yıldızlı bir 
restoran yok ama Michelin Yıldızlı Bir Türk Şef var: Almanya Hamburg’daki 
Le Canard Nouveau adlı restoranıyla 2006 yılında bu saygın ödülü olmayı 
başaran ve halen bu ünvana sahip tek Türk aşçı, Şef Ali Güngörmüş. Radikal 
bir kararla Hamburg’daki Michelin yıldızlı lokantayı bırakıp Münih’te Pageou 
adlı bir restoran açan Güngörmüş, bir röportajında bu restoranda Michelin 
yıldızı istemediğini ise şöyle açıklamıştı:

“Pageou’ya Michelin kesinlikle istemiyorum. Burası rahat bir fine dining 
restoran. İyi yemek yemek isteyen herkes gelebiliyor… Çünkü fiyatlar makul. 
Oysa yıldız aldığınızda şimdiki gibi 80 kişiye servis vermek imkansız. O sayı 
inecek 30’a 40’a, fiyatlar da artacak.”